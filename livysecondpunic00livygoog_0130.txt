cnm. a, a] mvr ι 103

populando moratus per Suessanum Allifanumque et
Casinatem agrum via Latina ducit. Sub Casino biduo
stativa habita et passim populationes factae. Inde prae- 3
ter Interamnam Aquinumque in Fregellanum agrum ad
Lirim fluvium ventum, ubi intercisum pontem a Fre-
gellanis morandi itineris causa invenit. Et Fulviums
Vulturnus tenuerat amnis navibus ab Hannibale in·
censis rates ad traiciendum exercitum in magna inopia
materiae aegre comparantem. Traiecto ratibus exercituo
reliquum Fulvio expeditum iter non per urbes modo sed
circa viam expositis benigne commeatibus erat, alacresque
milites alius alium, ut adderet gradum memor ad defen·
dendam iri patriam, hortabantur. Romam Fregellanus 6
nuntius diem noctemque itinere continuato ingentem
attulit terrorem; tumultuosius quam quod adlatum
erat, concursus hominum adfingentium vana auditis
totam urbem concitat. Ploratus mulierum non exi
privatis solum domibus exaudiebatur, sed undique
matronae in publicum effusae circa deum delubra dis-
currunt, crinibus passis aras verrentes, nixae genibus,
supinas manus ad caelum ac deos tendentes orantes-8
que, ut urbem Romanam e manibus hostium eriperent ·
matresque Romanas et liberos parvos inviolatos ser·
varent. Senatus magistratibus in loro praesto est, sia
quid consulere velint. Alii accipiunt imperia discedunt-
que ad suas quisque officiorum partes alii offerunt se, si
quo usus operae sit. Praesidio in arce, in Capitolio, in
muris, circa urbem, in monte etiam Albano atque arce
Aefulana ponuntur. Inter hunc tumultum Q. Fulvium 10
proconsulem profectum cum exercitu Capua adfertur}
cui ne minueretur imperium, si in urbem venisset, decernit
senatua ut Q. Fulvio par cum consulibus imperium esset.

 

